# fiprod

The fiprod is a new packege for Finnish Productivity Board data
management and figure production. The old package is
[pRoductivity](https://github.com/tuottavuuslautakunta/pRoductivity).

## Data

Paketti sisältää valmiiksi esiprosessoituja aineistoja, jotka tuotetaan
`data-raw/`-hakemistossa sijaitsevilla skripteillä. Data kirjoitetaan
joko paketin `data/`-hakemistoon (`.rda`-objekteina, joita voi ladata
[`data()`](https://rdrr.io/r/utils/data.html)- tai
[`load()`](https://rdrr.io/r/base/load.html)-funktioilla) tai
`inst/extdata/`-hakemistoon Parquet-tiedostoiksi, joita luetaan
apufunktiolla
[`load_dat()`](https://tuottavuuslautakunta.github.io/fiprod/reference/load_dat.md).

### OECD:n tuottavuustilastot (`data-raw/get_oecd_pdb.R`)

Skripti hakee OECD Productivity Statistics -tietokannasta koko talouden
ja markkinasektorin aggregaatit sekä toimialakohtaiset aikasarjat
(mittarit `GVA`, `GDP`, `GDPPOP`, `GVAEMP`, `GVAHRS`). Haetut tiedot
muunnetaan
[`oecd_clean_data()`](https://tuottavuuslautakunta.github.io/fiprod/reference/oecd_clean_data.md)-funktiolla
yhtenäiseen rakenteeseen ja talletetaan Parquet- muotoon
`inst/extdata/`-hakemistoon. Päätaulu `dat_oecd_pdb_main.parquet`
sisältää 21 609 riviä ajanjaksolta 1950–2024 viidelletoista alueelle
(EA20 sekä AT, BE, DE, DK, ES, FI, FR, IT, JP, NL, NO, PT, SE ja US) ja
kahdelle aktiviteettiluokalle: `_T` (koko talous) ja `BTNXL`
(markkinasektori ilman asuntopalveluja). Sarakkeet ovat:

- `time`: vuosipäivä (1.1.) muodossa `Date`.
- `geo`: Eurostatin aluekoodi (faktori).
- `measure`: tarkasteltava suure (BKT, arvonlisäys, tuottavuus per
  työntekijä tai per tehty tunti).
- `activity`: OECD:n toimialaluokitus (kokonaisuus tai markkinasektori).
- `unit_measure`: mittayksikkö, esim. `XDC` (kansallinen valuutta),
  `USD_PPP` (PPP-mukautettu USD), `XDC_PS`/`USD_PPP_PS` (per työntekijä)
  ja `XDC_H`/`USD_PPP_H` (per tehty tunti).
- `price_base`: hintaperusta, jossa `V` = käyvin hinnoin, `LR` =
  kiinteähintainen (perusvuosi 2020) ja `L` = ketjutettu
  volyymi-indeksi.
- `conversion_type`: valuuttamuunnos (`_Z` = markkinavaluuttakurssi,
  `PPP` = ostovoimakorjattu).
- `values`: mittarin arvo annettua yhdistelmää kohti.

Sama skripti tuottaa myös toimialoittaisen taulun
`dat_oecd_pdb_ind.parquet`, jossa `activity`-sarake kattaa OECD:n
aggregoidut toimialat (esim. `BTE`, `F`, `GTNXL`, `OTQ`, `RTU`).
Molemmat taulut ovat oletuslähteitä paketin visualisointeihin ja ne
voidaan lukea esimerkiksi komennolla
`dat_oecd_pdb_main <- load_dat("dat_oecd_pdb_main")`.

### Eurostatin valuuttakurssit (`data-raw/get_exch.R`)

Eurostatin `ert_bil_eur_a` -aineistosta haetaan euroon ankkuroidut
vuosikeski- kurssit valuutoille AUD, CAD, CHF, DKK, JPY, NOK, NZD, SEK
ja USD. Skripti lisää lisäksi jokaiselle euroalueen maalle (ks.
`geo_ea`) sarjan, jossa arvo on aina yksi. Valmis data `exh_eur_a`
tallennetaan R:n `.rda`-muodossa ja sisältää seuraavat sarakkeet: `time`
(vuosipäivä `Date`-muodossa), `currency` (ISO 4217), `geo`
(kaksikirjaiminen aluekoodi) ja `values` (kuinka monta yksikköä
valuuttaa vastaa yhtä euroa). Aineisto kattaa vuodet 1971–2025 ja toimii
[`convert_currency()`](https://tuottavuuslautakunta.github.io/fiprod/reference/convert_currency.md)-apufunktion
lähdedatana.

Samassa prosessissa syntyy myös `geo_ea`, joka on 20 jäsenen euroalueen
(BE, DE, EE, IE, EL, ES, FR, IT, CY, LV, LT, LU, MT, NL, AT, PT, SI, SK,
FI, HR) koodiluettelo. Vektori on tallennettu `.rda`-objektina ja sitä
käytetään sekä valuuttakonversioissa että muissa euroaluetta rajaavissa
kyselyissä.

### GGDC Productivity Level Database 2023 (`data-raw/read_ggdc_data.R`)

Hakemistossa on alkuperäinen `pld2023_dataset.xlsx`, josta luetaan
vuosien 2005–2017 sektorikohtaiset tuottavuusmittarit. Skripti siivoaa
sarake- ja maakoodit, muodostaa suomenkieliset nimet (`geo_nimi`) sekä
muuntaa tiedot pitkään muotoon taulukoksi `dat_ggdc_23`, jossa on
sarakkeet `time`, `geo`, `geo_nimi`, `sector`, `vars` (esim. `va`,
`emp`, `ppp_va`, `xr`) ja `values`. Aineisto rajataan euroalueen maihin
sekä vertailumaihin (SE, DK, NO, UK, US, JP, CA, AU, NZ) ja tallennetaan
Parquet-tiedostona `inst/extdata/`-hakemistoon.

Lisäksi skripti rakentaa taulun `dat_ppp_va_ggdc_oecd`, jossa GGDC:n
sektorit kartoitetaan OECD:n toimialaryhmiin ja lasketaan PPP-kertoimet
arvonlisäys- painotettuina. Lähteenä käytetään Groningen Growth and
Development Centren `Productivity Level Database 2023` -tietokannan
(Feenstra, Inklaar & Timmer) muuttujia `ppp_va` (arvonlisäyksen
PPP-hintataso) ja `va` (arvonlisäyksen arvo). Ensin lasketaan euroalueen
(EA20) hintataso painottamalla maiden toimialakohtaiset PPP:t maiden
arvonlisäyksillä. Tämän jälkeen GGDC:n sektorit ryhmitellään
`key_oecd_ggdc`-avainlistan avulla OECD:n käyttämiin aggregaatteihin
(`_T`, `BTNXL`, `BTE`, `RTU`, jne.), ja kullekin aggregaatille
muodostetaan painotettu keskiarvo. Lopputulos on aikasarja
PPP-kertoimista (perusvuosi 2017) jokaiselle maalle, euroalueelle ja
OECD:n toimialaryhmälle, ja sitä hyödynnetään OECD:n ja GGDC:n
hintatasotietojen yhdistämisessä.

### Kokoavat aikasarjat (`data-raw/data_main.R`)

`data_main.R` kokoaa valmiit Parquet-aineistot analyysia varten. Skripti
määrittelee euroalueen maiden luettelon (`geo_ea`) ja mahdollistaa
raakadataskriptien uudelleensuorituksen (`get_oecd_pdb.R`, `get_exch.R`)
asettamalla `update = TRUE`. Pääasiallisesti se lataa aiemmin tuotetut
taulut `dat_oecd_pdb_main`, `dat_oecd_pdb_ind`, `dat_ggdc_23` ja
`dat_ppp_va_ggdc_oecd`, joiden pohjalta rakennetaan `dat_gva_ind`.

`dat_gva_ind` syntyy, kun OECD:n toimialataulusta (`dat_oecd_pdb_ind`)
poimitaan käyvän hintatason (`V`) ja kiinteähintaisen volyymin
(ketjutettu perusvuosi 2020, `LR`) sarjat. Ne nimetään uudelleen (`cp`,
`fp_2020_lc`) ja yhdistetään GGDC:n tuottamiin PPP-kertoimiin vuoden
2017 tasolla. Tällöin muodostetaan kaksi lisämuuttujaa: `fp_2020_ppp17`,
joka muuntaa kiinteähintaisen paikallisvaluutan PPP-tasoiseen USD:hen
(`fp_2020_lc / ppp_va`), ja `fp_2020_xr17`, joka muuntaa saman volyymin
markkinakurssiin perustuvaksi USD-arvoksi hyödyntäen
[`convert_currency()`](https://tuottavuuslautakunta.github.io/fiprod/reference/convert_currency.md)-funktiota
ja Eurostatin valuuttadataa. Lopuksi tiedot muutetaan pitkäksi muodoksi
(`vars`, `values`) ja tallennetaan
[`save_dat()`](https://tuottavuuslautakunta.github.io/fiprod/reference/save_dat.md)-
funktiolla Parquet-muotoon, jolloin taulu on saatavilla kutsulla
`load_dat("dat_gva_ind")`.

### Eurostatin ja OECD:n yhdistäminen (`data-raw/get_eurostat_na.R`)

OECD:n tuottavuustietokanta päivittyy selvästi Eurostatia hitaammin,
joten samat sarjat voidaan hakea EU/ETA-maille Eurostatista ja loput
(US, JP, UK) OECD:ltä. `get_eurostat_na.R` hakee Eurostatin taulut
`nama_10_a10` (arvonlisäys `B1G` käyvin hinnoin `CP_MNAC`, edellisen
vuoden hinnoin `PYP_MNAC` ja kiinteähintaisena `CLV20_MNAC`) sekä
`nama_10_a10_e` (työlliset `EMP_DC` tuhansina henkilöinä `THS_PER` ja
tuhansina tunteina `THS_HW`) ja muuntaa ne OECD:n tuottavuustietokannan
muotoon: sarakkeet `time`, `geo`, `measure` (`GVA`, `EMP`, `HRS`),
`activity`, `unit_measure`, `price_base` (`V`, `LR`, `Y`, `_Z`) ja
`values`.

NACE Rev. 2:n A\*10-toimialat nimetään OECD:n koodeiksi (`TOTAL` → `_T`,
`B-E` → `BTE`, `G-I` → `GTI`, `O-Q` → `OTQ`, `R-U` → `RTU` jne.).
Eurostat ei julkaise OECD:n yrityssektoria `BTNXL` (toimialat B–N pl. L)
eikä sen palveluosaa `GTNXL` (G–N pl. L), joten ne lasketaan
[`aggregate_activities()`](https://tuottavuuslautakunta.github.io/fiprod/reference/aggregate_activities.md)-funktiolla.
**Kiinteähintaisia sarjoja ei voi laskea yhteen**, koska jokaisella
sarjalla on oma ketjutushistoriansa. Siksi ne muunnetaan ensin edellisen
vuoden hintaisiksi (Eurostatin `PYP_MNAC` käytetään sellaisenaan silloin
kun se on saatavilla, muuten se lasketaan
[`prev_year_prices()`](https://tuottavuuslautakunta.github.io/fiprod/reference/prev_year_prices.md)-funktiolla),
summataan ja ketjutetaan takaisin vuoden 2020 hintoihin
[`fixed_prices()`](https://tuottavuuslautakunta.github.io/fiprod/reference/prev_year_prices.md)-funktiolla.
Aggregaatti on `NA` jokaisena vuonna, jolta joltakin osatoimialalta
puuttuu havainto, jottei osasummaa erehdytä lukemaan kokonaisuutena.
Tulos tallennetaan tauluun `dat_eurostat_na_ind`.

`data_main.R` yhdistää lähteet
[`combine_geo_sources()`](https://tuottavuuslautakunta.github.io/fiprod/reference/combine_geo_sources.md)-funktiolla:
`geos_eurostat` -listan maat tulevat Eurostatista ja loput OECD:ltä, ja
`source`-sarake kertoo kummasta rivi on peräisin. OECD:n taulusta
johdetaan ensin työtunnit ja työlliset (`GVA / GVAHRS` ja
`GVA / GVAEMP`), jotta se on samassa muodossa kuin Eurostatin taulu.
Koska Eurostat raportoi arvonlisäyksen miljoonina kansallisen valuutan
yksikköinä ja työpanoksen tuhansina, lähteiden kertoimet voivat poiketa
toisistaan.
[`compare_sources()`](https://tuottavuuslautakunta.github.io/fiprod/reference/compare_sources.md)
laskee sarjojen suhteen niissä maissa, jotka molemmat lähteet kattavat;
skripti pysähtyy virheeseen, jos suhde poikkeaa `oecd_scale`-vakiosta,
jolloin kerroin asetetaan käsin. Tuloksena syntyvät taulut
`dat_na_ind_comb` (yhdistetty toimialataulu) ja `dat_gva_ind_comb`, joka
on samassa muodossa kuin `dat_gva_ind`.

Yhdistetyt taulut ovat Eurostatin yksiköissä: arvonlisäys ja BKT
miljoonina kansallista valuuttaa, työlliset, työtunnit ja väestö
tuhansina. Eurostat ei siis käytä samaa kerrointa läpi aineiston, joten
suhdeluvut (`GVAHRS`, `GVAEMP`, `GDPPOP`, `HRSPOP`) skaalataan
`eurostat_mult`-kertoimilla, jotta ne tulevat OECD:n yksiköissä eli
aidosti per tunti tai per henkilö. Taulut `dat_gva_ind_comb` ja
`dat_gdp_main` laskevat arvonlisän työtuntia kohden eri reittejä, joten
ne toimivat toistensa tarkistuksena: `data_main.R` vertaa niitä ja
varoittaa, jos kertoimet ovat epätahdissa.

### Koko talouden yhdistäminen (`data-raw/get_eurostat_gdp.R`)

Sama yhdistäminen tehdään myös OECD:n päätaululle `dat_oecd_pdb_main`.
`get_eurostat_gdp.R` hakee Eurostatin `nama_10_gdp`-taulusta
bruttokansantuotteen (`B1GQ`) käyvin hinnoin, edellisen vuoden hinnoin
ja kiinteähintaisena. Väestöä ei julkaista sellaisenaan, vaan se
johdetaan BKT:sta miljoonina euroina (`CP_MEUR`, `nama_10_gdp`) ja
BKT:sta euroa per asukas (`CP_EUR_HAB`) — per capita -yksiköt ovat
`nama_10_pc`-taulussa, eivät `nama_10_gdp`:ssä. Eurostat pyöristää per
capita -luvun, joten väestön tasoon jää noin 0,01 %:n pyöristysvirhe,
joka kumoutuu indekseistä ja kasvuvauhdeista. Väestö raportoidaan
tuhansina henkilöinä, samassa yksikössä kuin Eurostatin työlliset ja
työtunnit. Arvonlisäys, työlliset ja työtunnit koko taloudelle (`_T`) ja
yrityssektorille (`BTNXL`) otetaan suoraan taulusta
`dat_eurostat_na_ind`, joten niitä ei haeta uudestaan. Tulos on
`dat_eurostat_na_gdp`.

`data_main.R` laskee näistä OECD:n julkaisemat suhdeluvut (`GDPPOP`,
`HRSPOP`, `GVAEMP`, `GVAHRS`), yhdistää lähteet kuten toimialadatassa ja
tallentaa taulun `dat_gdp_main`. Se on samassa muodossa kuin
`dat_oecd_pdb_main` (`measure`, `activity`, `unit_measure`,
`price_base`, `conversion_type`, `var_id`) ja lisänä on `source`-sarake.

Eurostat ei julkaise ostovoimakorjattuja sarjoja USD:ssa, joten
`conversion_type = "PPP"` -sarjat muodostetaan OECD:n omilla
muuntokertoimilla: kerroin luetaan saman OECD-sarjan kahdesta versiosta
(`XDC` jaettuna `USD_PPP`:llä). Kiinteähintaisilla sarjoilla kerroin on
perusvuoden PPP eikä se vaihtele ajassa; käyvin hinnoin se vaihtelee, ja
viimeisin kerroin jatketaan niille vuosille, jotka Eurostatissa jo ovat
mutta OECD:llä ei. Yhdysvalloille kerroin on määritelmällisesti 1, koska
OECD:n PPP-sarjat ovat suhteessa Yhdysvaltoihin — samasta syystä OECD:n
taulussa ei ole USA:lle lainkaan `_Z`-sarjoja, ja niiden tilalla
käytetään PPP-sarjoja. Maa, joka ei ole OECD:n päätaulussa lainkaan, jää
ilman PPP-sarjoja; skripti tulostaa niiden maiden listan.

### Hintakilpailukyky (`data-raw/get_eurostat_ulc.R`)

Hintakilpailukyvyn mittarit ovat vanhasta
[ficomp](https://github.com/pttry/ficomp)-paketista, jolla
tuottavuuslautakunnan raportin kilpailukykyluku on aiemmin tehty. Mukaan
on otettu ydin eli yksikkötyökustannuslaskenta; ficompin muut aineistot
(AMECO, BIS:n ja IMF:n painot, ECB, OECD Economic Outlook, STAN,
ulkomaankauppa) on jätetty pois.

`get_eurostat_ulc.R` hakee `nama_10_gdp`-taulusta bruttokansantuotteen,
arvonlisäyksen, palkansaajakorvaukset (`D1`) sekä viennin ja tuonnin, ja
`nama_10_a10_e`-taulusta työlliset ja palkansaajat koko taloudelle.
Tulos `dat_eurostat_ulc` on leveässä muodossa, jossa jokainen sarake on
taloustoimi ja yksikkö (esim. `B1GQ__CLV20_MNAC`), koska jokainen
mittari yhdistää useita taloustoimia.

`data_main.R` laskee näistä taulun `dat_ulc_comp`, jossa on sarakkeet
`time`, `geo`, `vars`, `values` (indeksi, perusvuosi `comp_base_year`)
ja `rel` (suhteessa verrokkimaihin). Mittarit ovat:

- `nulc`, `nulc_eur`, `nulc_va` — nimellinen yksikkötyökustannus koko
  taloudelle omassa valuutassa, yhteisessä valuutassa ja
  arvonlisäyksestä laskettuna
- `nulc_aper`, `nulc_aper_eur` — yrittäjäkorjattu eli
  palkansaajakorvaukset palkansaajaa kohden suhteessa tuotantoon
  työllistä kohden
- `nulc_aper_atot`, `nulc_aper_eur_atot` — vaihtosuhdekorjattu, jossa
  vienti arvotetaan tuontihinnoin
  ([`gdp_trading_gain()`](https://tuottavuuslautakunta.github.io/fiprod/reference/gdp_trading_gain.md))
- `rulc_aper` — reaalinen eli BKT:n hintaindeksillä deflatoitu
- `lp_ind`, `d1_per_ind`, `exch_eur_ind` — hajotelman osatekijät: työn
  tuottavuus, palkansaajakorvaukset työntekijää kohden ja valuuttakurssi

Kaksi funktiota on paketissa:
[`ind_ulc()`](https://tuottavuuslautakunta.github.io/fiprod/reference/ind_ulc.md)
laskee yksikkötyökustannusindeksin ja
[`gdp_trading_gain()`](https://tuottavuuslautakunta.github.io/fiprod/reference/gdp_trading_gain.md)
vaihtosuhdekorjatun tuotannon volyymin. Suhteelliset luvut lasketaan
[`weight_index2()`](https://tuottavuuslautakunta.github.io/fiprod/reference/weight_index.md)-funktiolla
ECFIN:n kauppapainoilla (`weights_ecfin37`).

Verrokkijoukko `geos_comp` on ficompin 17 maata. Niistä 15
(`geos_comp_es`) tulee Eurostatista, Sveitsi mukaan lukien (EFTA).
Yhdysvallat ja Japani (`geos_comp_oecd`) eivät ole Eurostatin
kansantalouden tilinpidossa, joten ne otetaan OECD:n
tuottavuustietokannasta: `nulc_aper` lasketaan sarjoista `LCEMP` ja
`GDPEMP`, reaalinen `rulc_aper` niiden käypä- ja kiinteähintaisista
versioista, ja valuuttakurssi taulusta `exh_eur_a`. Yksikkötyökustannus
rakennetaan osatekijöistä eikä oteta OECD:n julkaisemaa `ULCE`-sarjaa,
jotta hajotelman identiteetti `nulc_aper = 100 × d1_per_ind / lp_ind`
pitää tarkasti kaikilla mailla; `data_main.R` vertaa tulosta `ULCE`:en
ajon yhteydessä.

OECD:n taulussa ei ole vientiä eikä tuontia, joten vaihtosuhdekorjatut
ja yrittäjäkorjaamattomat mittarit ovat vain Eurostat-mailla ja ne
painotetaan 15 maan kesken. Taulun `peers`-sarake kertoo kumpaa joukkoa
vasten kukin suhdeluku on laskettu.

OECD:n vuositiedot päättyvät Yhdysvalloille ja Japanille vuoden tai
kaksi muita aiemmin. Koska
[`weight_index2()`](https://tuottavuuslautakunta.github.io/fiprod/reference/weight_index.md)
palauttaa NA:n jos yksikin verrokki puuttuu, viimeinen vuosi katoaisi
muuten koko joukolta. Sarjat jatketaan siksi OECD:n neljännesvuositaulun
(`dat_oecd_ulcq`) kasvuvauhdilla funktiolla
[`extend_with_change()`](https://tuottavuuslautakunta.github.io/fiprod/reference/extend_with_change.md).
Kasvu lasketaan niistä neljänneksistä, jotka kummaltakin vuodelta
löytyvät, joten vajaa vuosi verrataan edellisen vuoden samaan jaksoon
eikä koko vuoteen; täydellä vuodella tulos on täsmälleen vuosikeskiarvon
kasvu. Vähimmäismäärä on `ulc_min_quarters` (oletus 2). Jatketut
havainnot on merkitty tuloksen `extended`-sarakkeeseen. Kuviot ovat
vinjetissä `competitiveness.qmd`.
